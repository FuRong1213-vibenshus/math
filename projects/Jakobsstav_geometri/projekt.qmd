---
title: Jakobsstav
bibliography: references.bib
format: 
    pdf:
        colorlinks: true
        number-sections: true
--- 

I dette projekt skal I arbejde med geometri og trigonometri og lære, hvordan man kan bruge en **Jakobsstav** (et simpelt måleinstrument fra middelalderen) til at måle vinkler og afstande. 

## Teori

- Opgave 1: Ligedannede trekanter

1. Forklar, hvad det betyder, at to trekanter er ligedannede.
2. Vis, hvordan man kan bruge ligedannede trekanter til af finde en ukendt side af trekant.

- Opgave 2: Enhedscirklen og trigonometri

1. Tegn en **enhedscirkel** og forklar definition af **cosinus**,**sinus** og **tangens**.
2. Forklar sammenhængen mellem vinkler og sider i retvinklet trekant og sinus cosinus og tangent.
3. Bevis sinusrelationerne og cosinusrelationerne.

## Jakobsstav og solhøjde

- Opgave 1
1.  Læs artiklen [@jakobsstav_beskriv] og [@jakobsstav_historie]. Beskriv med egne ord, hvad en Jacobsstav bruges til, og hvordan den har været anvendt historisk.

2. Forklar `solhøjde` og `zenitdistance`. Hvilken af dem aflæser man direkte på jakobsstaven?


- Opgave 2

1. Brug figuren og formlen i dokumentet til at vise, at

![](Screenshot%20from%202025-11-18%2014-02-33.png)
$$ 
tan(\frac{v}{2}) = \frac{a/2}{x} \Leftrightarrow x = \frac{a}{2\cdot tan(\frac{v}{2})}
$$

Hvor $a$ er tværstavens længde og $v$ den vinkel, man vil kunne måle.


- Opgave 3

I artiklen @jakobsstav_beskriv, findes der en opgave:

*Man kan kontrollere at skalaen er rigtigt indrettet i forhold til tværstavens længde på de skalaer, der har både et 30 graders og et 60 graders mærke. 
Afstanden mellem 30 og 60 skal simpelthen være lig med den tilhørende tværstavs længde.*

Hvorfor er det rigtigt?

![](Screenshot%20from%202025-11-18%2014-21-23.png)


- Opgave 4

1. Brug formlen ovenfor og beregn, hvor langt fra øjet (på skalastaven) mærket skal sættes for vinklerne:
$$v = 40^{\circ}, 50^{\circ}, 60^{\circ}, 70^{\circ}, 80^{\circ}, 90^{\circ}$$

    Udfyld tabellen herunder med dine beregninger (afrund til 0,1 cm)

|Vinkel v ($\circ$) |tan(v) |x     |
|---------|-------|------|
|  40     |       |      |
|  50     |       |      |
|  60     |       |      |
|  70     |       |      |
|  80     |       |      |
|  90     |       |      |

2. Forklar, hvorfor det giver mening, at vinklen bliver større når afstanden $x$ bliver kortere. 
3. Hvordan viser det sig, at skalaen på Jakobsstaven ikke er lineær? (dvs. afstanden mellem mærker ikke er lige)


### Bonus opgaver

1. Lav jeres egen Jakobsstav af træ eller pap. Find en skyfri dag til at måle solhøjden. 
2. Lav en GeoGebra-model af Jakobsstaven, hvor man kan flytte tværstaven og se, hvordan vinklen ændre sig.


## Krav til et matematikprojekt

1. Inden selve opgaverne besvares skal der være et teoriafsnit i starten af besvarelsen. I dette
afsnit skal der som minimum være en beskrivelse af de formler, som er relevante for løsningen af
opgaverne og for emnet. Hvis afsnittet skal være rigtig godt, så skal der også være udledningerne
af alle eller udvalgte formler.
2. Når opgaverne besvares skal der være mange forklaringer med, som beskriver jeres løsningsstrategier og der skal selvfølgelig også være en passende mængde mellemregninger.
3. Det kan være en god idé at have små delkonklusioner til hver opgave, hvor man lige opridser sin løsning og overvejer om de virker realistiske.

### References
::: {#refs}
:::